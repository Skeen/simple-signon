\subsection{Scenarier af hvordan arbejdet på Aarhus Tech foregår i dag}

I vores første interview af lærerne på Århus Tech bad vi dem om at gennemgå
deres dagligdag mht. login på diverse services, samt de eventuelle problemer de syntes, der var med denne; herunder er dette opsummeret;

\subsubsection{Martin (Lærer)} Martin møder om morgenen på Aarhus Tech. Han
logger nu på sin computer for at tjekke for ændringer i dagens forløb, eller
for at tjekke om der er noget han skal være opmærksom på, netop i dag.

Derfor åbner han sin maskine og tænder den. Efter at have ventet på at
Windows starter op, mødes han af Windows domæne login prompt'en, som han hurtigt
logger ind på, med sit domæne login. Han venter herefter på, at maskinen logger
ind, og forbinder ham til Wi-Fi netværket.

Da han ønsker at gå på nettet, skal han nu først have adgang til dette, derfor
åbner han sin VPN klient, og logger på denne med samme domæne login. Han venter
igen på, at maskinen logger ind, herefter åbner han sin internet browser.

Han mødes nu af intranettets forside, hvor han logger ind med samme domæne
login. Han har nu adgang til intranettet, hvor han vælger den ønskede
service, og dermed føres videre til denne service (der ligger eksternt).

Her skal han logge ind, med et service specifikt brugernavn og password, og når
dette er gjort, kan han tilgå den ønskede service, og få den ønskede
information.

Senere på dagen skal Martin undervise. Han lukker derfor maskinen ned, og
bevæger sig imod klasselokalet. Når han når lokalet, slår han maskinen op og
skal igen logge ind på Windows, VPN, intranet og derefter ind på den service, han
ønsker at benytte.

Martin vurderer, at han i løbet af en gennemsnitlig dag skal logge ind 25 gange,
       til tider med forskellige brugernavn og kodeord kombinationer, hvilket
       tager tid, som han ellers kunne bruge på at forberede sig, rette
       opgaver, eller undervise.
