Vi har igennem arbejdet med projektet formået at samle en god del viden, samt
teknikker mht. konstruktion af prototyper, scenarier og hvordan man bedst muligt
inkluderer brugerne i en udviklingsproces, således at et eventuelt slutprodukt
          vil komme til at opfylde brugerens krav og behov.  Vi har desuden
          fået erfaring med iterativt design, og inddragelse af brugeren i
          denne, samt en grundlæggende forståelse for systemudvikling, og
          bruger interaktion.  Vi har udvidet vores evne til opstarte et
          projekt på egen hånd, bl.a. gennem virksomhedskontakt. Til sidst har vi
          også lært at reflektere over vores proces, og produkt, hvilket kommer
          til udtryk igennem denne rapport. Vi vurdere, at vi igennem kurset har
          opnået større fagligt viden indenfor domænet, hvilket har gjort os i stand
          til, at sætte spørgsmålstegn ved, og vurdere vores samlede
          arbejdsproces igennem projektet, og dermed også lægge mærke til, at vi
          kunne have gjort nogle aspekter af vores proces anderledes, for
          eventuelt at få større udbytte af vores brugerinteraktion. Hvilket
          formentligt kunne have ført projektet i en anden retning.  Omvendt har
          vi også været i stand til at se de gode ting, vi har fået ud af vores
          brugerinteraktion, i særdeleshed at brugerne for hver iteration blev mere
          og mere positive overfor prototypen, hvormed vi har kunnet konkludere,
          at vi er kommet nærmere deres endelige ønsker til produktets
          udformning.  Endelig har vi desværre måttet konkludere, at kursets
          løbetid har været yderst begrænsende, idet vi ikke har været i stand
          til at komme igennem tilstrækkelig mange iterationer til faktisk at kunne færdiggøre
          et produkt, og se det blive taget i brug.  Vi konkluderer samlet set,
          at vi har fået et stort udbytte af kurset, og at vi føler os bedre
          rustet til fremtidige brugerdrevne udviklingsprocesser.
