Da vi startede projektet, havde vi kun en email fra Lars Lisberg at gå efter, 
vi vidste meget lidt om hvilke forventninger de fremtidige brugere ville have,
   og intet om deres eksisterende system.
Til det første interview var det derfor meget vanskeligt at komme med dybtegående spørgsmål, 
vi bestemte os for at kontekstuelt interview, hvor vi bad Lars Lisberg om at vise deres eksisterende login system, og prøve at vise hvordan det er problematisk.
For at forberede os selv til at uddybe interviewet, var vi nød til at gætte på hvordan deres system virker, 
fra tidligere erfaring, så vi have noget at lave vores spørgsmål fra.
Ud fra dette ville vi prøve at finde de centralle tekniske krav, dvs. den funktionalitet som er nødvendig uanset brugergrænseflade,
og de resurser der er tilgængelige fra Aarhus Tech, vi havde f.eks. en ide om at en SQL server kunne blive nødvendig.
Fordi vi manglede så meget information, besluttede vi at vente med at udvikle nogen form for prototype indtil efter det første interview.

Det første interview gav en masse brugbar information, vi fik også svaret på nogle af de spørgsmål vi havde forberedt, selvom mange af dem var meget vage. 
Desværre var nogle af de spørgsmål ikke så relevante, efter at have set deres eksisterende system.
Vi havde ikke forventet at systemet kun skulle bruges af ansatte, vores forestilling var at det skulle bruges af alle med internet adgang ved Aarhus Tech.

Fordi vi nu havde nok information til at lave en low-fidelity prototype, begyndte vi at skifte fokus til at lave prototyper, i stedet for kontekstuelle interviews.
I det andet interview brugte vi dog også kontekstuelle interview igen, hvor vi fik Martin og Martin til at vise deres normalle login proces frem.
Ideen her var at vi derved kunne bekræfte det Lars Lisberg havde sagt, og få et andet synspunkt i, hvor slemt et problem det egentligt er, som vi arbejder med.

Den ene lære sagde at han skulle logge ind 25 gange om dagen, og han ofte skulle logge ind igen hvis han bevæger sig fra et lokale til et andet. 
Det var mere end vi havde forestillet os, og fik os til at udvide Simple-SignOn til også at logge ind i WiFi og VPN netværk automatisk.
Vi blev også overrasket, da han, efter at have skrevet brugernavn og koreord ind i Simple-SignOn, prøve at logge ind ved at trykke {Enter}, 
det er noget vi også gør ofte, men helt havde overset i vores design indtil vi så det.
Det feedback vi fik, gjorde også en stor forskel i det grundlæggende design, de to lærere sagde at de gerne ville have mere kontrol over det, 
hvilket ændrede meget på hvordan senere prototyper kom til at se ud.

Det ekstra brugerinput til designet af Simple-SignOn har klart resulteret i et bedre design, 
vi havde ikke forudset at brugere gerne ville styre hvilke services de bruger, hvis ikke det var blevet sagt til et interview.

Efter det andet interview, lavede vi ikke længere observationer af det eksisterende login system, i stedet var fokus nu på prototyping.
Vi mente at vi havde fået nok bruger feedback til at lave en mere konkret prototype, 
og vi gik derfor fra low-fidelity prototype tests til high-fidelity.

Fra det andet interview, sagde den ene lærer at de er ved at udskifte deres VPN
system med et separat WiFi netværk, 
det havde vi ikke hørt noget om fra Lars Lisberg, og det lavede en del forvirring.
Da Simple-SignOn kræver administration, talte vi i gruppen om hvordan dette skulle gøres.
Fordi vi ikke havde noget grundlag for at beslutte hvor kompleks sådan en løsning kunne være,
og desuden pga. sikkerheds beslutninger og andet, 
følte vi det nødvendigt at lave endnu et interview med Lars Lisberg, med fokus på disse punkter.
Vi havde også en ny prototype klar på tidspunktet, og besluttede os for at vise den frem, 
vi valgte at vise den første prototype og derefter den anden, fokus var dog stadig på det administrative og tekniske.

Til det administrative havde vi i gruppen, talt mest om de to 'ekstremer', en GUI som klarer det eller manuelle SQL queries. 
Under interviewet kom vi frem til at det burde gøres via scripts, som er lidt i mellem de to ekstremer.
Med hensyn til prototyping under det tredje interview, så fik vi kun meget lidt ud af det. Da vi viste den første prototype frem, 
så Lars Lisberg skuffet ud, som om han var overrasket over hvor lidt vi havde nået. 
Fremvisning af den første prototype gav meget lidt brugbart feedback, det føltes som en dårlig ide, set i bakspejlet efter interviewet.
Det blev reddet, da vi derefter viste den anden prototype frem, så han mere afslappet ud, feedback var derefter positivt, 
og han nævnte at teksten i programmet måske burde være på dansk, i stedet for engelsk, som vi er vandt til at skrive når vi laver programmer.

Hvis ikke vi havde fået dette feedback, havde vi nok lavet et GUI til administration, 
og brugergrænsefladen i Simple-SignOn var nok forblevet på engelsk.

%TODO: MARTINSNAVN: hvad fanden hedder martin til efternavn?!
Fordi projektets deadline var ved at nærme sig, ville vi gerne have noget afsluttende brugerfeedback på den prototype vi ville aflevere, 
derfor bad vi om det fjerde interview ved vores anden kontakt person. 
Dette sidste interview var ikke som sådan motiveret af noget konkret behov for feedback på enkelte dele af prototypen, 
men mest af at få noget feedback til brug i refleksion. 
Derfor havde vi ikke spørgsmål som vi gerne ville have svaret, som i de andre interviews, 
men vi vidste blot prototypen frem for brugere, og prøvede på at få noget kritisk fra det.

%TODO: MARTINSNAVN:
Til sidste interview havde Martin, vores kontakt person ved skolen, 
sagt at han ville prøve at finde flere, derfor vidste vi ikke hvor mange vi ville få til interview.
Vi blev introduceret til en ny bruger, uddannelsesleder Karin.
I dette interview prøvede vi på at forklare hvordan hun skulle bruge programmet.

Efter interviewet, virkede hun lidt forvirret og hold tilbage med kritik, det føltes som om hun var bange for at sige noget 'forkert'.
Vi spurgte hende om hun kunne gætte hvad Opdater knappens formål var, det kunne
hun ikke.  Vi havde lidt mistænkt i længere tid, at den ikke burde være del af
designet, da vi så sagde under interviewe at det nok var en design fejl, så vi
Karin åbne mere op.  Karin blev mere villig til at komme med god kritik og ideer
til forbedring, måske fordi Opdater knappen var bevis for at vi ikke
nødvendigvis havde gode grunde til alle de design valg vi havde taget.  Under
det interview så vi også at hun ikke lukkede programmets vinduer når hun var
færdige med dem, og endda at vores rediger vindue ikke lukker, selvom man logger
ud af Simple-SignOn.  Selvom vi selv havde brugt en del tid på at lede efter
sådanne fejl, havde vi ikke fundet den fejl.
